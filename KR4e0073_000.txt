# -*- mode: mandoku-view; -*-
#+TITLE: 中丞集
#+DATE: 2015-08-25 00:18:29.345724
#+PROPERTY: ID KR4e0073
#+PROPERTY: BASEEDITION WYG    
#+PROPERTY: JUAN 提要
<pb:KR4e0073_WYG_000-1a>¶
欽定四庫全書　　　　　集部六¶
　練中丞集　　　　　　别集類五(明/)¶
　　提要¶
　　　　(臣/)等謹案練中丞集二巻明練子寜撰子寜¶
　　　　名安以字行號松月居士新淦人洪武乙丑¶
　　　　進士建文時官左副都御史燕兵入殉節死¶
　　　　事迹具明史本傳當燕王簒立之初誣建文¶
　　　　諸臣為姦黨禁其文字甚嚴宏治中王佐始¶
<pb:KR4e0073_WYG_000-1b>¶
　　　　輯其遺文名曰金川玉屑故徐泰詩説有金¶
　　　　川練子寜玉屑無多為世所寳之語此本乃¶
　　　　泰和郭子章重編附以遺事一巻其裔孫綺¶
　　　　復增輯之黄溥簡籍遺聞嘗記集中可疑者¶
　　　　三事一曰送花狀元歸娶詩謂洪武辛亥至¶
　　　　建文庚辰狀元但有呉伯宗丁顯任亨泰許¶
　　　　觀張信陳䢿胡靖七人無所謂狀元花綸綸¶
　　　　乃洪武十七年浙江鄉試第二不應有奉詔¶
<pb:KR4e0073_WYG_000-2a>¶
　　　　歸娶事一曰故耆老理庭黄公墓誌謂子寜¶
　　　　及第在洪武十八年此誌後題洪武丙辰三¶
　　　　月之吉乃洪武九年不應結銜稱賜進士及¶
　　　　第授翰林院修撰一曰集後雜考引葉盛水¶
　　　　東曰記載長樂鄭氏有手巻練子寜賦張顯¶
　　　　宗跋稱顯宗狀元及第洪武時亦無此狀元¶
　　　　其言頗核葢子寜一代偉人人争依託因而¶
　　　　影撰者有之然終不以偽廢其真也乾隆四¶
<pb:KR4e0073_WYG_000-2b>¶
　　　　十二年六月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　總　官　(臣/)　陸　費　墀¶
